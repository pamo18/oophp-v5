---
---
Redovisning kmom02
=========================

Då var jag klar med kmom02 inom kursen oophp där fokus ligger på Arv och Komposition.  Att ärva attribut och metoder från en klass gör att man slipper onödig kod och repetition, samtidigt som den ger en central punkt för att ändra ett värde eller funktionalitet till alla kopplade klasser.  Om en klass har en ”is-a” relation till en annan klass kallas det för arvs relationer.  Om en klass har en ”has-a” relation är den då en komposition relation.

Inom objektorientering finns det användning av arv eftersom flera objekt kan vara likt men samtidigt unikt, där vissa detaljer skiljer åt bara. Varför koda ett helt objekt till från grunden när man kan snabbt importera huvudfunktionalitet samt attribut och enbart ställa in det som skiljer sig åt. En klass blir en mall som används för att bygga flera specifika subklasser med relationer genom arv, där man använder överskuggning för att anpassa funktionaliteten för subklassen. Ett exempel skulle vara att huvudklassen Transport som används för att skapa specifika fordon subklasser. En subklass då kan vara en bil, lastbil, motorcykel eller flygplan. Dessa subklasser är relaterade och ärver transport klassens egenskaper samtidigt som de är unika i sig.

I oopython skapde jag klassmodelleringar med UML och nu har jag använt phpDocumentor i för första gången.  Med en UML ritade jag upp en modell innan jag började att koda, en plan för att bättre förbereda ett programs struktur ihop med klass relationer.  Ibland var man tvungen att ändra om saker under kodningsprocessen, men man hade i alla fall en del genomtänkt innan man satte igång.  Med phpDocumentor så genereras en dokumentations fil i efterhand som är baserad på kommentarer i koden.  Detta är ett bra sätt att se en överblick av alla kod delar och kan hjälpa till med planeringen inför liknande projekt.  Jag tror att man kan både rita en UML diagram i början av ett projekt för att planera med och i slutet generera en dokumentations fil för at jämför resultatet med.  Konceptet ’make doc’ är ett snabbt och effektivt sätt att se en detaljerad överblick på ett projekt.

Jag har flyttat över mitt ”Gissa mitt nummer” spel till min redovisa me-sida och allting har gått bra.  Jag följde uppgiftens video för att bättre förstår vad som är tänkt och var man ska placera alla filer.  Jag hade en bra struktur från början men passade på att göra om lite, där jag istället för att lagra hela objektet i en session så lagra nu enbart det mest nödvändiga detaljerna.  Jag återställer spelets status med dessa lagrade sessions värdarna, det funkar nog bättre i längden att göra så.  Jag fokuserade på att skapa flera, specifika, routes till varje POST funktion tex. guess, cheat och reset, det blir mer lättläst kod då.  Det finns också en landingssida som är nåbar från navbaren med en länk för att starta ett nytt spel med nya värden.

Att bygga kod utanför ramverket är till att börja med enklare men man måste skapa hela sidan från grunden med nytt style och innehåll.  Att flytta över enbart logiken till ett befintligt ramverk som redan har en bra struktur, style, innehåll mm känns som ett naturligt steg och erbjuder möjligheten att utnyttja många fler funktioner som tar tid att återskapa från början.  Att skriva koden i ett ramverk fungerade väldigt bra, där man måste använda ett eget namespace för att inte krockar med andra kod.

Min TIL för detta kursmoment är hur man kan använda ett namespace för att ge kod en egen rymd att leva i utan risk för att de krockar med andra enheter som har samma namn.
