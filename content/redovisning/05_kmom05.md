---
---
Redovisning kmom05
=========================

Då var jag klar med kmom05 inom kursen oophp, där fokus ligger på PDO och MySQL.  Jag har jobbat med PDO tidigare under htmlphp kursen och har jobbat rätt mycket med MySQL från databas kursen vilket blev en klar fördel för uppgiften.

Jag har integrerat kod för en filmdatabas med CRUD, sortering och paginate funktionalitet till min egen redovisa ramverk.  Koden jag fick byggde på route hanteringar genom GET variabler ihop med POST formulär för att kommunicera med databasen och hantera resulterande data på den motsvarande vy sidan.

Jag har integrerat koden i en kontroller klass som hanterar route hanteringar samt kommunikationen med databasen.  Jag har lagt till funktionalitet så att databasen fungerar både lokalt och på studentservern, med hjälp av en if sats mot ’SERVER_NAME’ i sessionsvariabeln i databaskonfigurations filen.  Jag jobbade med en kontroller klass i förra kursmomentet och kände mig då varm i kläderna, så detta kändes som det naturliga steget för denna uppgift också.  Jag har även testat hela kontroller klassen till 100% kodtäckning, inklusive all databaskommunikation, genom att mocka användarens GET, POST, SERVER och SESSIONS variabler med hjälp av ramverkets Anax moduler.  Jag skapade en funktionsfil för att lagra vissa allmänna, återanvändbara, funktioner, som tex. att kontrollera den nuvarande systemmiljön för att kunna återställa den aktuella kopplade databasen med korrekta inloggningsdetaljer, alltså lokalt eller på studentservern.  Jag tycker att det gick smidigt under uppgiften utan några stora krångligheter, en rolig men ändå utmanande uppgift.

Att jobba med ramverkets databasmodul kändes precis som att jobba med de andra Anax moduler, inga konstigheter eller krångligheter.  Den fungerade bra för uppgiften och det fanns tillräckligt med funktionalitet för att jobba med mer avancerade saker också.  Att databas modulen är återanvändbar och minimerar mängden kod man behöver för att kommunicera med en databas är självklart en bra idé och skapar en renare kodstruktur.

Utöver att jag har integrerat koden till en kontroller klass och har testat den 100% så har jag lagt till all funktionalitet som var tänkt från början med databasen, inklusive sortering, paginering ihop med sökning och CRUD.  Man kan återställa hela databasen till originalstruktur med en enkel knapp.  Det finns också en inloggnings sida som gäller på alla sidor och jobbar emot en sessions inloggning, som skapas vid inloggningen.  Inloggningsdetaljer kontrolleras mot en databastabell, där ’doe, doe’ och ’admin’ admin’ är inlagda.  Jag har också snyggat till presentationen något för en trevligare upplevelse där jag jobbade med Cimage för att skala om bilderna.

Min TIL för detta kursmoment är hur smidigt det är att jobba med ramverkets klasser som gör att koden blir både lättare att läsa och lättare att utveckla med.
