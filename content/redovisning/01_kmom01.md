---
---
Redovisning kmom01
=========================

Då var jag klar med kmom01 inom kursen oophp-v5 och det gick bra.  Jag har jobbat med objekt orienterad programmering i oopython kursen samt delvis inom bl.a. JavaScript kursen, så jag känner igen principerna.  Jag har däremot aldrig jobbat med objekt orienterade PHP förut.

Objektorienterad programmering är ett programmerings paradigm som är baserat på ett objekt, vilket innehåller data i form av attribut och metoder. Dessa metoder är funktioner som är kopplade till objektet för att ändra, manipulera eller returnera objektets data. En Klass är en mall för att skapa nya objekt, en ny instans av klassen som äger klassattribut samt instansattribut.  Med de kunskaper jag har hittills lärt mig under webbprogrammerings programmet så gick det väldigt bra att komma in i PHP och programmering med objekt och klasser.  Inga konstigheter än så länge.

Jag har skapat ett ”Gissa numret” spel med hjälp av en POST formulär, Sessions och en klass som innehåller spellogiken.  I början av spelet skapas ett objekt från klassen där ett slumpmässigt nummer genereras i konstruktorn som sedan används för att jämföra med användarens gissning och ett resultat returneras.  Skulle användaren mata in ett ogiltigt nummer så kastas ett error.  Det finns också knappar för att visa nuvarande nummer samt starta om spelet, där ett nytt objekt skapas och ersätter det gamla, med ett nytt slumpmässigt nummer.  Jag valde att lagra hela objektet i en session variabel, det kändes mest logiskt att jobba med den direkt på plats utan att behöva lagra alla värden i flera olika session variabler.  Det gick bra med denna uppgift och kändes lagom svårt för att börja kursen med.

Git och GitHub känner jag igen från Designkursen och var då inga problem.  Jag skapade en readme och revision fil som jag ska uppdatera omgående samt en github.txt fil med en länk till min GitHub sida.  Jag har också taggat min inlämning med versionen motsvarande till kursmomentet.  Jag jobbade med LESS och Make för att skapa style till Redovisa sidan, precis som i Designkursen.  Det kändes bra att jobba vidare med min befintliga style och struktur så jag inte glömmer hur man gör.

Eftersom mycket av ramverket till me-sidan är skrivit med php så känns det naturligt att jobba med det i denna kurs, där man kommer förmodligen förstår bättre strukturen än i designkursen där huvudfokus var styling.  Till slut vill man skapa sitt eget ramverk och då måste man bygga på sina PHP kunskaper först.

Min TIL för detta kursmoment är hur man kan använda den inbyggda spl_autoload_register för att automatisk ladda klass filer vid behov.
