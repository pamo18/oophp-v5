---
---
Redovisning kmom03
=========================

Kmom03 inom kursen oophp handlar om enhetstestning och skapandet av spelet Dice 100.  Jag har tidigare erfarenhet inom enhetstestning från kursen oopython, där konceptet och implementationen är sig likt.  Men phpunit kändes mer användarvänligt med en bättre presentation av alla klasser, den fungerar väldigt bra.

Enhetstestning används för att testa att metoder eller funktioner gör som vi förväntar oss. Med en testklass skriver vi många olika testfall, där en test kan vara att jämföra en metods returvärde med det värdet som vi förväntar oss, är inte dessa identiska så flaggas testet som ’fail’ och vi får information om vad som gick fel eller en ledtråd till var den gick fel.  Det är mycket lättare att bygga en slags sandlåda för att testa ett program för att säkerställa att allting fungerar som det ska innan man släpper den till omvärlden.  Att förbereda koden under utveckling för att vara testbar förenklar senare felsökning och ger möjligheten att kunna testa mer noggrant stora delar av programmet innan det släpps.  Detta är ännu viktigare när en användare kan skicka in sin egen input.

Black box testing refererar till system testing utan att ha kunskap om de interna moduler eller struktur, som att man aldrig har sätt koden bakom systemet.  Man kan göra funktionstester genom att tex. gå igenom alla moment ett system erbjuder som en vanlig användare genom någon form av gränssnitt.

Man kan säga att White box testing är motsatt till Black box testing där man har full åtkomst till källkoden och dokumentation för att noggrant testa alla delar av ett system, som jag gjorde med min Dice 100 spel.

Grey box testing är en blandning av Black och White box testing där man har delvis koll på ett systems struktur, källkod och dokumentation.

Man kan testa med både positiva och negativa enhetstester.  Man måste testa med både förväntade input samt felaktig input för att kunna testa ordentligt programmets stabilitet.  Kan man själv bryta ett program så kommer den förmodligen att brytas i verkligheten så man behöver lägger in åtgärder för att hantera fel input på ett bättre sätt.

Jag har löst uppgiften Tärningspelet 100 och det gick bra.  Jag skapade de olika klasser som samarbetar med varandra för att skapa ett stabilt, funktionellt och roligt spel.  Game klassen har tillgång till Round och Hand klasser och man styr hela spelet från denna klass.  Game skapar först en ny instans av Hand för att testa vem som ska börja.  Sedan skapas en Hand instans till som skickas in till en Round instans för hantering.  Hand klassen innehåller alla Dice objekt i en array.  Jag skapade en landingsida på min redovisa sidan som skickar användaren först till en setup sida.  Här väljer man hur många som ska spela samt hur många tärningar som ska vara med.  Sen skriver man in spelarnas namn för att sedan kasta en tärning för att se vem som ska börja.  Spelsidan byggs om olika beroende på spelts status tex. första rundan, om man har kastat en etta eller om någon har vunnit.  Spellogiken ligger i klasserna och skickas in till vyn för användning.  På setupsidan är spelaren ”Computer” förvald och man spelar då emot datorn om man inte ändrar namnet.  När det är datorns tur så startas automatiskt en rekursiv funktion med en variabel för hur stor sannolikheten är att datorn kommer att spela vidare och kasta igen.  Funktionen genererar ett random nummer som jämföras med denna variabel värde som sedan bestämmer om datorn ska kasta igen eller ej.  Skulle datorn kasta en etta eller vinna så avslutas rundan som vanligt.

Jag har testat alla klassar till 100% täckning och det gick bra.  Jag minskade chanserna för fel inmatade data från användaren genom att välja och begränsa input typer och värde i HTML formelementen på setupsidan.

Min TIL för detta kursmoment är hur viktig det är att skriva kod som är testbar för snabbare och säkrare enhetstestning.
